---
layout: post
title:  "كم  مقدار قوتك؟"
date:   2017-05-04 24:15:24 +0300
categories: Islamic posts
excerpt_separator: <!--more-->
---
يعني ايه تكون قوي؟
القوة ممكن تكون في البنيان، عودك وجسمك قوي يخليك قادر تعمل حاجات كتير.
ممكن القوة تكون في الشخصية، بمعنى لما تتكلم يبقى "هش خلص الموضوع كده ومفيش نقاش"، أو ان مفيش حق ليك بيضيع.
وممكن تكون نفوذ، لك رأس مال، أو لك مكانه عالية.
بس أعظم قوة لو هنتكلم عن "القوة" اللي بجد فهي <!--more--> قوة الجهاد "جهاد النفس"!
مجاهدة نفسك على أي حاجة، على انك تكمل مشوار طويل، تجاهد على الطاعة والعبادات، مجاهدة انك تعفو وتسامح، مجاهدة انك تبعد عن الفتن والمعاصي، انك تبعد عن الغيبة، انك تمسك لسانك ... إلخ.
بمعنى يعني" الشخص القوي بجد بيظهر في لحظات الضعف، لما تكون وساوس الدنيا حواليه بس هو مبيستسلمش"
والوساوس لما ذكرت في القران ذكرت على صورتين، بيحاولوا يدخلوا جواك ويغذوا فيك جانب اسمه النفس الأمارة بالسوء عشان يخلوك تعتقد انك انت اللي وحش، مش انهم وسوسولك أو انهم يحاولوا يعودوك على حاجات معينه فاتعتقد انها خلاص بقت مصيرك مش فتن. وبكده تكون وسيلة اقناع انك تبعد عشان متكنش منافق (انت وحش فمتمثلش)
 سورة الناس: بسم الله الرحمن الرحيم " ..... من شر الوسواس الخناس، الذي يوسوس في صدور الناس، من الجنة والناس"
من مين؟ "الجنة و(الناس)" 
بيأثروا فين؟ "في (صدور) الناس"
ليه؟ عشان هو "الوسواس (خناس)"
الخناس يعني الوسواس دا عوزك تتراجع وتبعد عن ربنا وقلبك يصغر ومتحسش بحاجة، فيتهيألك انه بقى مصيرك مش انه فتنه وحلها توبة!
